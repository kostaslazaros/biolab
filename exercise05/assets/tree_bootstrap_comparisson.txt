Ακολουθεί σύγκριση των δέντρων μετά από εφαρμογή της μεθόδου αξιολόγησης bootstrap. Το bootstrap αξιολογεί την στατιστική ακρίβεια ενός φυλογενετικού δέντρου. Κάνει Ν επαναλήψεις (100 στην περίπτωση που παρατηρείται), όπου γίνεται shuffling των ακολουθιών 100 φορές και "παρατήρει" πόσες φορές εμφανίζονται κοινές αρχιτεκτονικές ανάμεσα στα 100 διαφορετικά δέντρα που έχουν προκύψει απ' τις επαναλήψεις. Στο τέλος θα μας δώσει ένα consensus tree το οποίο θα περιέχει τις κοινές αρχιτεκτονικές που είχαν τα δέντρα που προέκυψαν από τις επαναλήψεις. Στο δέντρο που προκύπτει με τον αλγόριθμο neighbor joining το μικρότερο bootstrap value είναι 66. Στο δέντρο που προκύπτει με τον αλγόριθμο maximum likelihood το μικρότερο bootstrap value έχει τιμή 51 και στο δέντρο που προκύπτει με τον αλγόριθμο upgma το μικρότερο bootstrap value έχει τιμή 93. Τα μικρά bootstrap values δείχνουν αρχιτεκτονικές κλάδων του δέντρου που δεν συναντώνται σε όλες τις επαναλήψεις που γίνονται (στην περίπτωση μας 100). Το γεγονός ότι μικρότερο bootstrap value είναι διαφορετικό στα τρία δέντρα είναι αναμενόμενο καθώς κάθε δέντρο έχει προκύψει από έναν διαφορετικό αλγόριθμο. Πάντως, είναι αξιοσημείωτο το γεγονός ότι και στις τρεις περιπτώσεις, τα μικρότερα bootstrap values, είναι στατιστικά σημαντικά γεγονός που ενισχύει την σκέψη ότι τα φυλογενετικά δέντρα που έχουν προκύψει είναι καλές προσεγγίσεις της πραγματικής εξελικτικής πορείας των διαφόρων ειδών.
