Τέλος, έχουμε αναζήτηση με το hmmsearch του hmmer χρησιμοποιώντας ως query την πολλαπλή στοίχιση που προέκυψε με χρήση του εργαλείου tcoffee. Η αναζήτηση έγινε έναντι της βάσης Uniprot/SwissProt και δεν λήφθηκε υπόψιν η τάξινομική βαθμίδα mammalia (με taxid 40674). Παρατηρούμε ότι από αυτή την αναζήτηση παίρνουμε συνολικά 415 αποτελέσματα. Αυτό συμβαίνει καθώς χρησιμοποιώντας ως query μια πολλαπλή στοίχιση έναντι μιας βάσης δεδομένων, ουσιαστικά ψάχνουμε να βρούμε μέλη της πρωτεινικής οικογένειας η οποία περιγράφεται απ'την στοίχιση που δώσαμε ως query ενώ στις άλλες αναζητήσεις που πραγματοποιήθηκαν χρησιμοποιώντας μόνο μια ακολουθία, ψάχνουμε να βρούμε πρωτεινικές ακολουθίες οι οποίες απλά μοιάζουν με την ακολουθία που είχαμε αρχικά. Επομένως στην συγκεκριμένη περίπτωση είναι αναμενόμενο το να πάρουμε περισσότερα αποτελέσματα ως output από την αναζήτηση.  
